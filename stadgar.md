% Stadgar - Python Sverige
% Antagits på årsmöte 2013-01-08

Namn
====

Föreningens namn är Python Sverige.

Ändamål
=======

Föreningen, som är en ideell förening, partipolitiskt och religiöst
obunden, har till uppgift att driva PyCon Sverige, en utvecklarkonferens
inriktad på programmeringsspråket Python.

Dessutom kan föreningen enligt årsmötets beslut verka för att inkludera
Python i andra konferenser i Skandinavien, i övrigt verka för att främja
användandet av programmeringsspråket Python, samt stödja annan relaterad
verksamhet.

Hemvist
=======

Föreningens skall ha sin hemvist i Stockholms kommun, Stockholms län.

Inträde
=======

Medlemskap i föreningen kan ansökas av enskild person och företag som
vill främja föreningens verksamhet och syfte.

Avgifter och medlemskap
=======================

Medlem är den som ansöker om medlemskap till föreningen. Ett företag som
är medlem räknas som en röst. Storleken på medlemsavgiften bestäms på
årsmötet.

Uteslutning
===========

Bryter medlem mot dessa stadgar, skadar på annat sätt föreningen eller
motarbetar dess syften kan styrelsen, om den är enhällig, eller årsmötet
utesluta medlemmen ur föreningen.

Den som inte godtar styrelsens beslut om uteslutning, äger hänskjuta
frågan till årsmötets prövning.

Organ
=====

Föreningens organ

-   Årsmöte

-   Styrelse

-   Revisorer

Årsmöte
=======

Föreningens årsmöte hålls årligen före den 1 juli. Vid årsmötet har
varje medlem en röst. Såväl val som övriga frågor avgörs genom öppen
omröstning om inte sluten begärs. Votering vid personval skall ske med
slutna sedlar. Vid lika röstetal har årsmötets ordförande utslagsröst.
Vid personval avgör dock lotten.

Vid ordinarie årsmöte skall följande ärenden behandlas:

1.  Val av mötesordförande och sekreterare

2.  Val av två personer att jämte mötesordföranden justera årsmötets
    protokoll

3.  Fastställande av föredragningslistan

4.  Fastställande av röstlängd

5.  Godkännande av kallelse

6.  Styrelsens verksamhetsberättelse och ekonomiska berättelse över det
    senaste året

7.  Revisorernas berättelse

8.  Fråga om fastställande av balansräkning samt disposition av årets
    resultat

9.  Fråga om ansvarsfrihet för styrelsens ledamöter

10. Beslut om antal ledamöter i styrelsen och ev. antal ersättare

11. Beslut om mandatperiod

12. Beslut om ev ersättning till styrelse m fl.

13. Val av ordförande i föreningen

14. Val av övriga styrelseledamöter samt ev. ersättare

15. Val av revisorer och ersättare

16. Val av valberedning

17. Beslut om eventuella regler och belopp för nästkommande års
    medlemsavgift

18. Framställningar och förslag från styrelsen och från medlemmar som
    inkommit till styrelsen senast 10 dagar före årsmötet

19. Vid årsmötet väckta frågor

Extra årsmöte
=============

Extra årsmöte hålls, när styrelsen eller revisorerna finner att det är
nödvändigt eller när minst 1/10 av föreningens medlemmar så kräver genom
skriftlig begäran till styrelsen.

Av begäran skall framgå det eller de ärenden som medlemmarna vill ha
behandlat. På extra årsmöte får endast behandlas de ärenden som angivits
i kallelse.

Kallelse till årsmöte
=====================

Kallelse till årsmöte skall ske genom kallelse postad till föreningens
email-lista senast 30 dagar före stämman.

Styrelse
========

Föreningens angelägenheter sköts av en styrelse bestående av minst 3
ledamöter och det antal ersättare som årsmötet beslutar.

Mandatperioden kan vara på ett eller två år, enligt årsmötets beslut.

Styrelsen sammanträder när ordföranden finner det lämpligt eller då
minst två av styrelsens ledamöter hos ordföranden skriftligen begär
sammanträde.

Styrelsen är beslutsför, när de närvarandes antal överstiger hälften av
hela antalet ledamöter.

Beslut fattas med enkel majoritet. Vid lika röstetal har ordföranden
utslagsröst utom vid personval då lotten avgör.

Styrelsen skall i enlighet med dessa stadgar sköta föreningens
angelägenheter.

Styrelsen skall föra en medlemsförteckning. Av förteckningen skall
framgå medlemmarnas fullständiga namn och adress.

Teckningsrätt
=============

Styrelsen i sin helhet eller de som styrelsen utser har föreningens
teckningsrätt.

Räkenskaper
===========

Föreningens räkenskaper omfattar tiden från den 1 januari till den 31
december.

Styrelsen skall senast 14 dagar före ordinarie årsmöte överlämna sina
redovisningshandlingar till revisorerna.

Revisorer
=========

Föreningens räkenskaper och styrelsens förvaltning skall granskas av
minst revisor av ordinarie årsmöte utsedd revisor.

För revisorerna skall utses ersättare. Revisorer och ersättare för dessa
utses för ett år. Revisionsberättelse skall lämnas till styrelsen senast
7 dagar före ordinarie årsmötet.

Ändring av föreningens stadgar samt likvidation
===============================================

Beslut om ändring av dessa stadgar och om föreningens trädande i
likvidation fattas på två på varandra följande årsmöten, varav minst en
skall vara ordinarie årsmöte. Beslutet skall för att vara gällande på
den senare årsmötet ha biträtts av minst 2/3 av de röstande.

Upplösning
==========

Skulle föreningen upplösas skall föreningens behållna tillgångar
tillfalla Python Software Foundation http://www.python.org/
